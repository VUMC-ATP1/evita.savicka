# # evita.savicka

## Pašreizējā darba vieta ir Iekšlietu ministrijas padotībā esošā iestādē. Taču jau pāris gadus ir vēlme mainīt darba vietu un jomu, jo saprotu, ka ir žēl tērēt laiku uz darbu, kas nepatīk.

Apmēram 2 gadus atpakaļ sāku vairāk interesēties par IT jomu. Sākumā, tā pat kā daudzi, domāju, ka IT ir kaut kas ļoti sarežģīts un saistīts vienīgi ar programmēšanu, un vien ar kursu pabeigšanu ir stipri par maz. Vēlāk pieteicos Riga TechGirls ievadkursam, tas sniedza tiešām daudz informācijas par profesijām kas ir saistītas ar IT. Pēc tā nolēmu pievērsties tieši programmatūras testēšanai. Apvienot mācības ar darbu bija diezgan grūti, taču īstajā laikā aizgāju bērna kopšanas atvaļinājumā. Tagad cenšos izmantot laiku pēc iespējas lietderīgāk un iegūt jaunas zināšanas un prasmes, lai tuvākajā laikā tomēr darba vietu nomainītu. Jau esmu ieguvusi zināšanas manuālajā testēšanā, bet diemžēl pieredzes ar reālu projektu vēl nav bijusi. Uzreiz nolēmu papildināt savas zināšanas arī izejot programmatūras automātiskās testēšanas kursu piesakoties (mācībaspieaugušajiem). Ļoti ceru, ka šis kurss sniegs visas nepieciešamās zināšanas un prasmes.
Brīvo laiku labprāt pavadu aktīvi un brīvā dabā. Tākā mūsdienu dzīves ritms ir ļoti dinamisks un tehnoloģiju straujais attīstības līmenis dod iespēju sasniegt un izdarīt ļoti daudz, tad cenšos izmantot katru iespēju sevis izzināšanai un pilveidošanai.
